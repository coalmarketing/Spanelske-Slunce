---
text: >-
  ¡Hola amigos! 

  Jestli uvažuje o tom, zda začít studovat španělštinu s Liduškou, nebo zda s ní jet na nějaký studijně-poznávací výlet do Španělska, udělejte obojí! Náhodou jsem na ni narazila před několika měsíci na Facebooku a po poměrně dlouhém přemýšlení jsem se rozhodla zúčastnit se pobytu v Barceloně, který organizovala. Byla jsem v šoku. Ochotnějšího, milejšího a empatičtějšího člověka najdete jen velmi těžko… Celý pobyt byl perfektně zorganizován, naplánován a vymyšlen do nejmenšího detailu. Nadto byla Lída schopná reagovat na individuální potřeby všech zúčastněných a doslova a do písmene plnit vše, co nás zrovna napadlo… Bravurně si byla schopna poradit také s technickými problémy, které nás dostihly například při prohlídce jedné z katedrál v Barceloně. Po celou dobu pobytu ji neopustil úsměv na tváři a všem nám tak dokázala vytvořit nezapomenutelný zážitek. 

  Pobyt v Barceloně byl obohacen o čtyřdenní dopoledne výuku španělštiny. Lída má skutečně cit pro tento jazyk, má bohaté zkušenosti a díky velkému množství různorodých aktivit a prostoru na mluvení ve dvojicích nebo menších skupinkách jsme se mohli všichni rozmluvit (a následně vše aplikovat do praxe v ulicích Barcelony). Bylo neuvěřitelné, jak Lída zvládla zapojit do výukových bloků studenty se základními znalostmi jazyka zároveň s pokročilejšími studenty. Na hodinách byla vždy pohodová a přátelská atmosféra, neboť (jak nám Lída kladla na srdce) když je mozek ve stresu, nemůže se naučit nic nového. Mě osobně Lída naučila množství praktických frází a trpělivě a (konečně systematicky) mi dokázala vysvětlit rozdíly (a způsoby použití) minulých časů ve španělštině. 

  Liduško, jsem velmi ráda, že jsem se pobytu v Barceloně mohla zúčastnit a poznat Tě. Na všechny další španělské pobyty vždy nabízej o jedno místo méně, protože já budu rozhodně Tvým dlouhodobým klientem! ♥️♥️

  Děkuji Ti za vše!
customerName: Kristýna Zuzaňáková
---
