---
title: "Barcelona - jaký byl náš pobytový, intenzivní kurz? "
url: barcelona jaro 2025
description: Jarní kurz v Barceloně se nesl na vlně parťáctví, spolupráce,
  radosti ze zážitků i pokroků ve španělštině!
category: Pobytové kurzy, článek
author: Mgr. Ludmila Vyčítalová
date: 2025-05-18T13:38:00.000Z
tags:
  - post
image: /assets/images/cms/20250427_174353.jpg
imageAlt: "Slunečná parta v Parku Güell "
---
☀️ ¡Hola Amigos!

Nedávno jsme se vrátili z našeho intenzivního kurzu španělštiny v Barceloně, který pořádá Španělské Slunce. Během pěti dnů jsme s 14 nadšenci nejen pilovali španělštinu, ale také jsme se ponořili do katalánské kultury a krásy tohoto úžasného města.

**Výuka španělštiny v praxi**

Naše kurzy španělštiny v Barceloně jsou skutečně INTENZIVNÍ. Každý den jsme věnovali 4 hodiny výuce s důrazem na mluvený projev a praktické využití jazyka. Imerzní metoda, kdy jsme byli obklopeni španělštinou na každém kroku, se ukázala jako nesmírně efektivní.

Účastnici po návratu napsali například: 

"*Liduško, moc děkuji, byl to skvěle strávený čas s fajn lidmi a báječná pohoda!!! Muchas gracias, amigos!*" (Jarmila)

".*..dlouho a dlouho budu vstřebávat všechny naše společné zážitky z krásné Barcelony...díky za všechno... byli jsme skvělá parta* 🙏👍❤️🍀(Alena)

"*Moc mě těšilo vás všechny poznat, super parta lidí. Stálo to za to. Děkuji všem a hlavně Lidušce*" (Jitka)



Objevování Barcelony

Bydleli jsme v ulici La Marina, která spojuje moře a ikonickou Sagrada Familia. Každé ráno jsme mohli běhat k pláži nebo se procházet kolem Gaudího mistrovského díla. Barcelona nabízí tolik, že i měsíc by byl málo na prozkoumání všech jejích krás.

Gastronomické zážitky

Součástí našeho kurzu španělštiny bylo i ochutnávání místních specialit a věhlasných španělských vín. Od tapas až po paellu, každé jídlo bylo malou oslavou španělské kultury.

**Komunita Španělského Slunce**

Co dělá naše kurzy španělštiny jedinečné, je komunita, která kolem nich vzniká. Účastníci rychle navazují přátelství a vzájemně se podporují v učení. Tato atmosféra přetrvává i po návratu domů a mnozí se těší na další kurzy se Španělským Sluncem.

Kdybych chtěla být emotivní, tak bych vám napsala, že to byla jedna velká jízda. A opět jsem si ověřila, jak lidé na stejné vlně prostě umí během několika dní navázat krásné přátelství, sdílet prostory, názory i osobní postoje, a vzájemně se doplňovat a podporovat.

Že cestování lidi krásně spojuje, protože už když s někým bloudíte po metru nebo po letišti, lapáte po dechu vyraženém prvním pohledem na majestátní věže po vylezení z metra, když dáváte přezdívky obchůdkům (nechoďte ke Šmudlovi, naproti je to lepší), když bhem výuky vznijaké novotvary, když málem neodletíte kvůli celonárodnímu dvoudennímu výpadku elektřiny a řeknete si "uf", to bylo o fous... když se vzájemně zvete na večerní "fiesty" na bytě a snídáte spolu dole v kavárně, nebo se mačkáte v jedné společné kuchyni, je to prostě něco, co neodložíte jen tak bokem!

Napsala bych vám, že toto je ta část práce, která mě dělá nesmírně šťastnou, protože vidět, jak vzniká krásná komunita, která se na sebe už těší na dalším pobytu, to je k nezaplacení! 


Přijíždíme s nasyceným bříškem i duší, protože jídlo je luxusní (ano, i ty artyčoky, ať si říká, kdo chce co chce! 😁 ) a krásy je tam nepřeberně, takže umělec i estét uvnitř nás se tetelí radostí. 


**Plánujete studium španělštiny?**

Pokud toužíte po studijním pobytu v Barceloně, neváhejte nás kontaktovat. Zaregistrujeme vás mezi zájemce o příští kurz španělštiny v Barceloně. Nezapomeňte, že naši stálí klienti mají přednost!

Chcete se učit španělsky ještě před odjezdem do Španělska? **Podívejte se na naši nabídku kurzů a webinářů španělštiny v Česku.**

Pro více inspirace navštivte naši [galerii s fotkami a videi z pobytu](https://www.spanelskeslunce.cz/galerie/).

¡Hasta la vista, amigos! Těšíme se na vás na dalším kurzu španělštiny se Španělským Sluncem! ☀️👋
